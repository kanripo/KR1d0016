# -*- mode: mandoku-view; -*-
#+TITLE: 周禮全經釋原
#+DATE: 2015-08-24 22:07:57.338027
#+PROPERTY: ID KR1d0016
#+PROPERTY: BASEEDITION WYG    
#+PROPERTY: JUAN 刻周禮全經釋原跋
<pb:KR1d0016_WYG_016-1a>¶
刻周禮全經釋原䟦¶
　大忠守廬無狀猥辱部使者西蜀傅公捐金勒周禮¶
　全經釋原檄忠董梓事刻既竣讀而歎曰嗟乎事固¶
　有迷於數千百年者而一旦顯白使洞見聖人之心¶
　如此書者乎周官六典乃周公致太平之具孟子曰¶
　諸侯惡其害已而皆去其籍遂使龎離錯亂僅存五¶
　官漢人用考工記補冬官牽合連綴使後世不見全¶
　書為憾長樂柯君者起斷然以余庭椿氏所謂冬官¶
<pb:KR1d0016_WYG_016-1b>¶
　不亡散見於五官中者為的論黜考工記用遂人以¶
　下地官之半實為冬官乃作釋原作源流叙論作六¶
　官問目作通論挈領循縁使聖人經世大典若掲日¶
　月於層霄之上顧其功豈淺鮮矣哉竊恠今之士人¶
　侈談性命之學馳髙騖逺甚者以吏治為鄙嗟嗟是¶
　遵何見哉締觀兹籍皆周公精神所寄其輔理成化¶
　可以紹往聖憲百王乃其運用經綸不遺纎細雖米¶
　鹽廪舍之屬亦條制而曲防焉俾各歸于至當此顧¶
<pb:KR1d0016_WYG_016-2a>¶
　非聖人之心學歟何嘗外日用為教西蜀公加意兹¶
　書其㫖盖裒然逺矣公被璽書為屯田使者并治馬¶
　政凡令甲所載靡弗察舉其諸所擘畫炳然皆經¶
　國逺猷所謂身有之而身好之者非耶忠叨屬下吏¶
　幸睹成事乃僣為論著如右張大忠䟦¶
