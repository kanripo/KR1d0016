# -*- mode: mandoku-view -*-
#+TITLE: 周禮全經釋原
#+DATE: 2015-09-23 09:37:31
#+PROPERTY: JUAN 0
<pb:KR1d0016_WYG_000-1a>¶
欽定四庫全書　　　　　經部四¶
　周禮全經釋原　　　　　禮類一(周禮之屬/)¶
　　提要¶
　　　　(臣/)等謹案周禮全經釋原十四卷明柯尚遷¶
　　　　撰尚遷字喬可長樂人自號陽石山人其書¶
　　　　自天官至冬官凡十二卷又附以周禮通論¶
　　　　周禮通今續論各一卷前列序二篇源流序¶
　　　　論一篇六官目問四篇全經綱領十二條釋¶
<pb:KR1d0016_WYG_000-1b>¶
　　　　原凡例七條書中解詁其稱説者皆依古注¶
　　　　集成其曰原者則推原作經本意也冬官不¶
　　　　亡諸儒紛紛異議俞庭椿等因欲割裂五官¶
　　　　以補其缺致有竄亂古經之譏尚遷謂當以¶
　　　　經證經取遂人以下地官之事分為冬官自¶
　　　　遂人至旅下士正六十人可證序官之同乎¶
　　　　六十不待移易他官以亂聖經其説較諸家¶
　　　　頗為有據故唐順之姜寳皆深是之雖其析¶
<pb:KR1d0016_WYG_000-2a>¶
　　　　大司徒掌建邦土地之圖以下為大司空之¶
　　　　文徑依六典改原文安擾邦國為富邦國又¶
　　　　以吳澄所補惟王建國以下四十字冠於冬¶
　　　　官之首而置考工記不録仍不免師心自用¶
　　　　之失然其立論平實於理較近未嘗不可以¶
　　　　參備一解焉朱彝尊經義考載此書卷目相¶
　　　　合而注其下云内源流敘論一卷通論一卷¶
　　　　案此本通論外尚有續論而源流敘論乃在¶
<pb:KR1d0016_WYG_000-2b>¶
　　　　卷首不列十四卷之數&KR0156;尊所紀為誤葢當¶
　　　　時失於考訂也乾隆四十三年七月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官(臣/)　陸　費　墀¶
<pb:KR1d0016_WYG_000-3a>¶
周禮全經釋原序¶
先民有言泰和在成周宇宙間至治固不可得而見矣¶
幸存周官灋度六篇其當時為治之迹矣乎因其迹以¶
求其心得其心以推於政故成周之治百世可復作也¶
今全經具存不曰周官而名周禮何哉蓋禮也者道之¶
體也灋也者道之用也心也者道之管也道與心一斯¶
心與政一矣心與政一斯灋與禮一矣灋與禮一然後¶
謂之王制也心與政一然後謂之王道也道與心一然¶
<pb:KR1d0016_WYG_000-3b>¶
後謂之天德也故程子曰有天德斯可與語王道張子¶
曰不聞性與天道而言制作者末矣是以君子格物以¶
誠意慎獨以養心則天德具矣立誠以動物由心以行¶
政順應以平施則王道行矣則地稽天損益因禮變通¶
宜民則制作協乎自然矣故能㑹心政禮灋為一道則¶
成周之治夫豈逺哉周禮晦蝕於戰國毁棄於暴秦漸¶
出於漢氏劉德購之得於李氏惟存五官而補以考工¶
記劉歆傳之杜子春訓之鄭衆鄭𤣥更相發明聖王之¶
<pb:KR1d0016_WYG_000-4a>¶
制復見於後世者固不幸哉自漢以來干餘年矣論之¶
者更幾賢行之者更幾主而卒不明不行何哉其不明¶
也我知之矣簡札淆亂司空錯於地官未之分也封建¶
鄉遂井田格於悖說未之正也其不行也我知之矣心¶
與政離既荒其原不明不行固其所也況於假而用者¶
王莽誤而用之者安石乎漢唐之儒固有以為戰國隂¶
謀之書又有以為漢儒附㑹之說則又均為不明而果¶
於非聖矣獨程朱大儒洞識聖心之淵㣲斷斷以為周¶
<pb:KR1d0016_WYG_000-4b>¶
公遺典而明道横渠又決欲行之以復三代有志不就¶
故㣲辭奥義未及論著君子惜焉夫冬官未嘗亡也何¶
必購以千金又胡為補以考工記後此諸儒訓釋名物¶
不為無功雖大意未見然尚承襲漢本不敢更定至元¶
有俞庭椿氏者始謂冬官不亡散於五官之中作復古¶
編以伸其說永嘉王氏臨川吳氏清源丘氏椒丘何氏¶
咸宗之各於五官之中雜取諸職以補冬官人持所見¶
各自為編則周禮雖存紛紜舛錯幾不可讀矣以遷之¶
<pb:KR1d0016_WYG_000-5a>¶
魯鈍竊志是經體驗探求至形寤寐似窺見其一二者¶
然後知周禮一言一字無非聖人精神心術之所寓當¶
時已施之治迹者也孟子曰諸侯惡其害己而皆去其¶
籍故知周禮者孰如孟子今觀遂人以下地官之半實¶
冬官也不知何人次於掌節之後而大司空之職舉而¶
雜於大司徒之中遂起千古不決之疑無乃戰國諸侯¶
之所亂乎偉哉孟氏爵祿之篇井田征稅之論誠宜補¶
周禮之闕者又約其㫖將自試於齊梁卒不能遂乃曰¶
<pb:KR1d0016_WYG_000-5b>¶
堯舜之道不以仁政不能平治天下為髙必因丘陵為¶
下必因川澤為政不因先王之道可謂智乎何其言之¶
諄諄至此百世之下非無知孟子之心者特以周禮不¶
明無所率由故耳遷不自度乃分遂人以下為冬官而¶
證其序官之同乎六十取地官土地之事為大司空之¶
職則冬官復矣又以鄉遂大夫以下皆無府史胥徒而¶
知其在民之官大端既明則封建井田與夫賢能征稅¶
之屬俱可類見矣乃敢集諸儒之訓以釋之發鄙見以¶
<pb:KR1d0016_WYG_000-6a>¶
原之庶幾聖人作經以開萬世太平者為不亡矣哉嘉¶
靖乙巳二月朔旦柯尚遷序¶
<pb:KR1d0016_WYG_000-7a>¶
欽定四庫全書¶
　周禮全經釋原卷首¶
　　　　　　　　　　　明　柯尚遷　撰¶
源流叙論¶
　按書傳周公一年治亂二年伐商三年踐奄四年建¶
　侯衛五年營成周六年制禮作樂七年致政成王則¶
　是書之作當在攝政六年之後將致政成王之時也¶
　然當是時天下既定法制既立故其書於六官之首¶
<pb:KR1d0016_WYG_000-7b>¶
　每冠之以惟王建國以至民極二十言歟夫周公之¶
　作周禮也非字字創而造之也蓋皆當時朝廷官府¶
　縣象頒布之文臣民遵守之典斟酌於廟廊施措於¶
　天下武周所以監夏商之舊章損益因革立一代之¶
　新政隨而㑹萃成書周公復筆削焉則是書之成當¶
　在成王涖政之日制為一代憲典令萬世遵行亦若¶
　後世㑹要㑹典之書也孔子曰周監於二代郁郁乎¶
　文哉言周禮也孟子曰周公思兼三王以施四事其¶
<pb:KR1d0016_WYG_000-8a>¶
　有不合者仰而思之夜以繼日幸而得之坐以待旦¶
　言周公作周禮其用心如此古語曰周公一飯三吐¶
　其哺一沐三握其髪以來天下之賢士夫天下之士¶
　豈有賢於周公者而周公方居冢宰之尊接之如此¶
　之勤者亦以天下庶事百物知其理於心不若專其¶
　事者得之尤切故也是以其作周禮也規模措置綱¶
　紀畢張不徒於弼亮天地和洽神人而凡百工衆技¶
　無不挈持綱領而可推其細㣲也不徒檢飭君身防¶
<pb:KR1d0016_WYG_000-8b>¶
　絶禍患而盟詛讐伐凡所以待衰世者無不備也不¶
　徒分別賢能在位在職而凡百官萬民一德可稱一¶
　能可使無不俾之各致於用也不徒山川井牧萬生¶
　庶類區處各當而凡禮儀之施牢醴籩豆之數無不¶
　詳也是故以之維持一世則一世之人安維持百世¶
　則百世之人安維持千萬世則千萬世之人安是周¶
　公之心也及至幽厲禮樂之書稍稍廢棄東遷之後¶
　王政不綱諸侯相吞已違周公治諸侯之灋度至孔¶
<pb:KR1d0016_WYG_000-9a>¶
　子時周禮雖在於魯三家專政既與周禮背馳故孔¶
　子曰如有用我者期月而已可也謂思欲舉而復周¶
　公之舊制也其對哀公問政首曰文武之政布在方¶
　䇿則知是時周禮尚完可舉而行爾又曰吾衰也久¶
　矣吾不復夢見周公蓋寤寐不忘周禮故也不幸魯¶
　麟見獲女樂間機天無意於斯民矣東周之志徒發¶
　於公山佛肸之召於是退修春秋以寓周禮故凡征¶
　伐盟㑹邦交聘問之際深致意焉鳯鳥不至河不出¶
<pb:KR1d0016_WYG_000-9b>¶
　圖吾已矣乎知道不行春秋之作扶周禮於既壊使¶
　人知王道不可一日不明於後世也厥後孟子欲以¶
　周禮而施諸戰國之君故其言曰以齊王猶反手也¶
　遂約其㫖欲自試於齊梁及不能用乃曰堯舜之道¶
　不以仁政不能平治天下聖人竭其心思之力繼之¶
　以不忍人之政言周禮也又曰為髙必因丘陵為下¶
　必因川澤為政不因先王之道可謂智乎何其諄諄¶
　至於如此然當是時諸侯惡其害已而皆去其籍去¶
<pb:KR1d0016_WYG_000-10a>¶
　籍者去其害已而錯亂之也今觀周禮冬官之職合¶
　於地官之末大司空之職合於大司徒又地官而闕¶
　司禄之職大司馬小司馬治諸侯之法度皆闕焉此¶
　非諸侯惡害已之所去乎是以孟子班爵班祿之對¶
　井田征稅之論誠欲補周禮之闕者然則孔孟所以¶
　汲汲皇皇欲挽其世為三代者其具蓋在此矣及至¶
　秦一火而燼之漢興岩藏壁隠皆出獨周禮未嘗見¶
　焉髙堂生傳士禮十七篇瑕丘蕭奮以禮至淮陽太¶
<pb:KR1d0016_WYG_000-10b>¶
　守授孟卿后倉傳之二戴即今之儀禮禮記是已周¶
　禮不知何所出賈公彦敘云漢書藝文志周官六篇¶
　傳四篇東漢儒林傳乃謂周官六篇本孔安國所獻¶
　馬融傳云秦孝公以下用商君之法其政酷烈與周¶
　官相反故始皇禁挾書特疾惡欲滅絶之焚燒之獨¶
　悉是以隠藏百年孝惠除挾書之律開獻書之路時¶
　有李氏上周官五篇復入于秘府五家之儒莫得見¶
　焉又隋書經籍志有云漢時有李氏者得周官上於¶
<pb:KR1d0016_WYG_000-11a>¶
　河間獻王獨缺冬官一篇獻王購以千金莫能得遂¶
　以考工記補成六篇奏之孝武時蓋有其書特未與¶
　五經例置博士耳至孝成時劉向子歆校理秘書始¶
　得列敘著于錄畧時衆儒並出共排以為非是惟歆¶
　獨識其年尚幼務在廣覽乃知周公致太平之迹具¶
　在於此其後取以輔王莽更制立度而周禮大壊後¶
　世遂有周禮作於劉歆之說此敘周禮正經存亡顯¶
　晦亦頗明矣然謂冬官獨缺只存五官愚謂冬官實¶
<pb:KR1d0016_WYG_000-11b>¶
　不亡合於地官耳而夏官大司馬亡者半小司馬軍¶
　司馬輿司馬行司馬俱有職掌皆治諸侯與行軍征¶
　伐之法度實亡耳此皆戰國諸侯惡害己之所去人¶
　不知其為缺而曰冬官亡也豈其然哉至於註疏之¶
　家正義又云漢末有河南緱氏杜子春永平之初年¶
　且九十能通其讀頗識其說賈徽及子逵大中大夫¶
　鄭興及子大司農衆往傳其業又以經書記傳轉相¶
　證明為解二鄭明於典籍觕識周官之義存古字發¶
<pb:KR1d0016_WYG_000-12a>¶
　疑正讀鄭𤣥作周禮注多引杜子春及鄭司農之說¶
　以讃而辯之焉周禮遂因康成之注列於九經乃盛¶
　行於後世矣其時亦有林孝存以為武帝知周官末¶
　世濁亂不驗之書作十論七難以排棄之何休亦以¶
　為戰國隂謀之書甚者則謂劉歆附益以佐王莽唯¶
　康成徧覽羣經精于考究故能答林碩之難使其義¶
　得條通焉然則自漢以來註疏之家得失亦可見矣¶
　迨至於魏有蘇綽者邃識其書取以輔宇文周其所¶
<pb:KR1d0016_WYG_000-12b>¶
　更立制度多本之周禮雖大經不明事多杜撰然其¶
　良灋美意亦足開唐家一代制作之懿為后世宗所¶
　謂六官府兵與租庸調是也周禮雖存其義晦矣梁¶
　明威將軍崔靈恩合周禮儀禮二戴之學敷述貫穿¶
　該悉其儀撰義宗一百五十六篇先儒稱其推衍閎¶
　深有名前世三禮乃並立矣太學博士賈公彦作周¶
　禮疏十二卷世稱其發揮鄭學最為詳明孔穎達作¶
　正義以備古今之說訓詁雖詳聖人制作精意未之¶
<pb:KR1d0016_WYG_000-13a>¶
　能明至宋熈寧中王介甫自為周官義十餘萬言其¶
　自序云自周衰至今歴載千數而太平之遺跡掃蕩¶
　殆盡學者所見無復全經于是乃欲訓而發之為難¶
　又立政造事追而復之為尤難也可謂有志於是矣¶
　至其所以自釋其義者未能提綱挈領乃謂其書理¶
　財居半以其所創新法盡傳著之務塞異議之口如¶
　青苗之法證以國服為息之言其他方田保甲市易¶
　之類皆稽焉破壊天下至今藉口惟明道程子十事¶
<pb:KR1d0016_WYG_000-13b>¶
　之奏雖不別言周禮而周禮之精要具焉嘗曰不以¶
　三代之灋治天下終危邦也周禮由孟子而後惟明¶
　道能知之考其所言真復三代手段也考亭朱子乃¶
　謂三禮宜以儀禮為經而以禮記諸書為傳其書以¶
　周禮禮記列為記傳至於王朝之禮之補則又多引¶
　雜書與周禮㕘錯以補諸禮之闕故近儒舒氏譏之¶
　曰東漢而下是書與儀禮戴記並行猶吳魏鼎立漢¶
　賊之義晦矣至於儀禮經傳通解之作則以儀禮為¶
<pb:KR1d0016_WYG_000-14a>¶
　本周禮為末此書僅得與淮南子白虎通偽家語諸¶
　子備引證而已是天王居鄭而狩河陽矣此朱子之¶
　大惑也然愚嘗考其言曰周官徧布周宻乃周公運¶
　用天理熟爛之書又曰比閭族黨之灋正周公建太¶
　平基本如棊盤布定然後棊子方有放處又曰周禮¶
　胡氏父子以為是王莽令劉歆撰出此不然周禮是¶
　周公遺典也又語門人曰禮書異時必有二本其據¶
　周禮分經傳不多取國語雜言迂僻蔓衍之說者吾¶
<pb:KR1d0016_WYG_000-14b>¶
　書也其黜周禮使事無統紀合經傳使無間别多取¶
　國語雜記之書使傳者疑而習者蔽非吾書也則朱¶
　子於周禮尊信如此儀禮經傳之作蓋未成之書亦¶
　非定論故也雖然朱子未嘗表章周禮然古今相傳¶
　漢本猶在不敢移易其時有臨川俞庭椿氏者以為¶
　冬官未嘗亡實雜出於五官之中於是取四十九官¶
　以補冬官之闕又分大司徒之半以為大司空之職¶
　著復古編以伸其說嘉熈間東嘉王次㸃又作周禮¶
<pb:KR1d0016_WYG_000-15a>¶
　訂義以補俞氏之所遺至元泰定間清源邱吉甫又¶
　以序官置各職之首大加更定名以全書而臨川吳¶
　氏又於大司徒補孟子五典於十二教之上并去序¶
　官之文始以遂人入司空至本朝椒邱何氏又復序¶
　官於諸職之前以大司樂為司徒之教而司勲司士¶
　太史之屬皆入天官工作之事皆入冬官則畧倣我¶
　朝之制度矣至於近時有周禮剔偽之作又於諸職¶
　之文逐句刪合分别真偽奪彼與此矣夫周禮聖王¶
<pb:KR1d0016_WYG_000-15b>¶
　經世大典諸職之文諸官之序親出於周公之所裁¶
　定其義足以幽賛神明其數足以㕘天兩地如日星¶
　之明不可掩蔽如四時之序不可變更諸職相通諸¶
　事相濟如錯行代明並行不悖者也豈容一毫意見¶
　移易哉一壊於戰國諸侯害已之惡遂合冬官於地¶
　官使大典淆缺幸而漢儒傳習尚存古本也至宋俞¶
　氏再亂矣王邱吳何雖各自為書然諸職之文則未¶
　嘗更也至有剔偽圖釋之書則逐句逐字皆可去取¶
<pb:KR1d0016_WYG_000-16a>¶
　更易矣是今之周禮雖存不過古人之事料隨人意¶
　見皆可為書也豈先王經世之典哉水心葉氏有言¶
　曰周禮晚出而劉歆遽行之大壊矣蘇綽又壊矣王¶
　安石又壊矣千四百年更三大壊而是書所存無幾¶
　矣詩書春秋皆孔子論定孟軻諸儒相與弼承世不¶
　能知而信其所從井列於逵衆酌飲焉惟其量耳故¶
　治雖不足而書有餘也孔子未嘗言周禮孟子亦以¶
　為不可得而聞一旦驟至如竒方大藥非黄帝神農¶
<pb:KR1d0016_WYG_000-16b>¶
　所名無制使服食之灋而庸夫鄙人妄咀吞之不眩¶
　亂顛錯者幾希故用雖有餘而書不足也然周之道¶
　固莫聚於此書他經其散者也周之籍固莫切於此¶
　書他經其緩者也公卿敬羣有司亷教灋齊備義利¶
　均等固文武周召之實政在是也大哉言乎然冬官¶
　具存六典畢備其大綱大紀固足以成相天地立極¶
　生民其庶物萬事纖悉畢舉節目詳明則書非不足¶
　也孔子曰其人存則其政舉孟子曰有不忍人之心¶
<pb:KR1d0016_WYG_000-17a>¶
　斯有不忍人之政矣苟有君有臣躬行於上惻乎愛¶
　民之實心舉之以運吾心之實政則三壊之腥穢可¶
　洗而成周之至治可復矣苟無其心未見治之有餘¶
　也千載而下惟王通其識周禮乎曰吾視干載而上¶
　聖人在上未有若周公焉其道則一而經制大備後¶
　之為政者有所持循其居家不暫舍周禮曰如有用¶
　我者執此以往唐太宗曰不封建不井田不肉刑而¶
　欲行周公之道不可得也横渠張子嘗曰縱不能之¶
<pb:KR1d0016_WYG_000-17b>¶
　天下猶可驗之一鄉欲買田畫井推周公之遺灋明¶
　當今之可行皆可謂有志矣然仲淹子厚人臣也無¶
　可為之勢發之空言可也太宗人君也有可為之勢¶
　當可為之時猶有不得為之嘆何哉豈非冬官未復¶
　而六典之不辨鄉遂未明而設官之太多井牧不兼¶
　而征稅之難定簡稽不定而軍政之非制賢能不分¶
　而才德不當其位教化不立而善俗不能興制産無¶
　灋而民不得其養則周禮何以能行哉無怪乎三代¶
<pb:KR1d0016_WYG_000-18a>¶
　而下有為之君賢明之佐項背相望以無其具故不¶
　能致三代之治也愚自有知竊有志焉以天地民物¶
　得所之由古今治亂懸隔之故含蓄于心久矣考後¶
　賢未施之論及君臣已行之迹皆不能如王子陽所¶
　謂建萬世之長䇿舉明主於三代之隆之論及得周¶
　禮讀之研精覃思為日既久似有得其要領者然後¶
　知武周之治迹孔孟之作用舉備於此乃敢㑹衆說¶
　而折其中洗千年之晦蝕決諸儒之壅塞是故復遂¶
<pb:KR1d0016_WYG_000-18b>¶
　人以下為冬官而六典備攷鄉遂以下為鄉官而位¶
　職明發在位之職與在職之位而封建定推師保諫¶
　救之教而學校舉表宰夫鄉師遂師肆師士師以下¶
　為六十屬而三百六十之數定取司馬灋以明井牧¶
　之制簡稽之灋而軍制復辨九功非九職之稅而賦¶
　斂之灋明以九比為九等之稽上中下地有三類而¶
　授田征役之施舍審至於辨天地分合祀之非以明¶
　郊社禘嘗之禮則質之胡氏之論推司樂三宫之制¶
<pb:KR1d0016_WYG_000-19a>¶
　為古雲門大韶之樂則聞之師說此皆周禮之大綱¶
　周公之精意所在後世所未明者敢竭鄙見作原以¶
　發明之其他先儒之論有可采如葉氏邱氏李氏鄭¶
　氏之類能推明大義者俱書於所釋之後與鄙原相¶
　錯非敢繁也俾聖經之大㫖敷暢闡明焉耳今古儒¶
　者註述周禮莫可勝紀敬以其表見于世者僣論於¶
　此云柯尚遷喬可書¶
六官目問¶
<pb:KR1d0016_WYG_000-19b>¶
　天官¶
　　太宰　　小宰　　宰夫　　宫正　　宫伯¶
　　膳夫　　庖人　　内饔　　外饔　　亨人¶
　　甸師　　獸人　　&KR0516;人　　龞人　　腊人¶
　　醫師　　食醫　　疾醫　　&KR0337;醫　　獸醫¶
　　酒正　　酒人　　漿人　　凌人¶
　　籩人　　醢人　　醯人　　鹽人　　幂人¶
　　宫人　　掌舍　　幕人　　掌次¶
<pb:KR1d0016_WYG_000-20a>¶
　　大府　　玉府　　内府　　外府¶
　　司㑹　　司書　　職内　　職嵗　　職幣¶
　　司裘　　掌皮¶
　　内宰　　内小臣　閽人　　寺人　　内竪¶
　　九嬪　　世婦　　女御　　女祝　　女史¶
　　典婦功　典絲　　典枲¶
　　内司服　縫人　　染人¶
　　追師　　屨人　　夏采¶
<pb:KR1d0016_WYG_000-20b>¶
　　　目問¶
　冢宰何以掌邦治也曰治之大者則統乎天下自典¶
　灋則而下以及監牧立監設官分職凡所以立國而¶
　宜民者皆其職之所掌故曰邦治然則其掌王宫何¶
　也曰天下之治修身為本未有治國平天下不本於¶
　修身以齊其家者也故冢宰所職雖曰治平之事然¶
　其本務則唯為王經理修齊二事而已故宫正而下¶
　天官所統之職豈出於修齊之外哉小宰雖掌八灋¶
<pb:KR1d0016_WYG_000-21a>¶
　之目然治王宫其本也宰夫雖鉤考治灋然亦修宫¶
　中之職事可以見天官之職齊治而已矣曰以宫正¶
　宫伯為屬之首何也曰以其掌宫禁宿衛士庶子之¶
　治者也王家宜以謹固宫室為先故始之歟曰飲食¶
　細務也必次之以膳夫至腊人十官何也飲食居室¶
　修身之本也曰以醫師五官繼之何也有安養則有¶
　疾病故醫次膳羞也曰所醫者國人而供王則食醫¶
　又不治疾何也曰善理身者未病而調節飲食能謹¶
<pb:KR1d0016_WYG_000-21b>¶
　則病無自來矣故立食醫以奉王而不敢言醫疾所¶
　以致尊養之義也自酒正至幂人九官不次膳夫之¶
　下在醫官之後何也曰酒醴籩豆皆以行禮非以為¶
　食也是故極醇醪之味盡水陸之珍以交神明以洽¶
　賔客耳雖共王舉亦以禮也故不屬於膳夫焉曰自¶
　宫人至掌次四官繼之何也修身之道飲食居處而¶
　已安不忘危舍次必備焉夫天官冢宰以保王躬為¶
　急則所以輔養交修表裏和粹是居處飲食皆關乎¶
<pb:KR1d0016_WYG_000-22a>¶
　心術之㣲而遏其未萌之欲者正大臣以道格君之¶
　事也顧以為緩而不切耶曰大府以下四官在冢宰¶
　何也王制不曰冢宰制國用乎天子以天下為家財¶
　用家之本也故以次修身焉又次之以司㑹五官何¶
　也財不㑹則用無節而國貧矣故立計官次財官之¶
　後也而職幣司裘掌皮次財官何也曰以其財所出¶
　之異不入大府也曰以内宰宫寢之官繼之何也曰¶
　此正王之家事冢宰治其外内宰司其内實天下之¶
<pb:KR1d0016_WYG_000-22b>¶
　大本也以内小臣奄竪次之者役於内宰以通内外¶
　以别男女也曰九嬪世婦女御王之妃嬪矣三夫人¶
　不與者非冢宰所統也曰春官世婦每宫卿二人大¶
　夫四人士八人合六宫則六十四人矣非九嬪之世¶
　婦乎曰宫卿世婦掌禮者也蓋女師之職有齒德者¶
　為之施内宰之教妃嬪以下之傅母也故以女官而¶
　加男爵屬於禮官曰女祝女史在其後者何也曰其¶
　有才藝之女御遂以任之也自典婦功至夏采皆衣¶
<pb:KR1d0016_WYG_000-23a>¶
　服女功之事次之者男服事乎外女服事乎内天下¶
　未有無職事之人故典絲典枲典婦功縫人皆為后¶
　宫女功而立者也以夏采終焉則修身齊家之道盡¶
　矣故天官之職以治天下為末以修身齊家為本此¶
　所以佐王而為首相焉¶
　地官¶
　　大司徒　小司徒　鄉師¶
　　鄉老　　鄉大夫　州長　　黨正　　族師¶
<pb:KR1d0016_WYG_000-23b>¶
　　閭胥　　比長¶
　　封人　　鼓人　　舞師　　牧人　　牛人¶
　　充人¶
　　載師　　閭師　　縣師¶
　　遺人　　均人¶
　　師氏　　保氏　　司諫　　司救¶
　　調人　　媒氏¶
　　司市　　質人　　㕓人　　胥師　　賈師¶
<pb:KR1d0016_WYG_000-24a>¶
　　司虣　　司稽　　胥　　　肆長　　泉府¶
　　司門　　司關　　掌節¶
　　　目問¶
　問曰司徒掌邦教何也曰教者教萬民也冢宰掌朝¶
　廷王宫司徒掌萬民故萬民者君之本也朝廷者萬¶
　民之本也民賴君以治君資民以養天施地生之道¶
　也故二官以天地名焉民以官府而治天官掌官府¶
　故曰治親民治事謂之教司徒專理民事者故謂之¶
<pb:KR1d0016_WYG_000-24b>¶
　教曰自鄉大夫至比長者無府史胥徒何也此鄉官¶
　司教者也萬民之中人品不齊故差其等秩以明其¶
　禮推其德行以職乎教者也此皆賢者之位也曰自¶
　封人至充人六官皆㣲職而次鄉官之後何也曰此¶
　皆掌萬民禮樂之事教之先也封人為社稷而設也¶
　鼓人舞師為祭樂而設也牧人充人牛人為祭禮而¶
　設也為國者先盡禮於神然後致力於民故居此與¶
　曰載師閭師次之何也曰此在職之選也載師任土¶
<pb:KR1d0016_WYG_000-25a>¶
　閭師任力土無遺利人無遺力斯九土可治九職可¶
　分矣此民事之大者故先之焉曰縣師次之何也此¶
　治都鄙之吏也合鄉遂師載師閭師之職兼統於一¶
　官天子使吏治其采邑是也曰遺人均人又次之何¶
　也曰遺人掌委積均人均職役貢賦使食各有其備¶
　使民各得其職故次之曰師氏保氏司王宫之教宜¶
　在天官今在地官何也曰地官掌教雖貴人不與民¶
　同其教灋同也故屬地官司諫司救即萬民之師保¶
<pb:KR1d0016_WYG_000-25b>¶
　也司諫掌勸率之教司救掌糾戒之罰亦猶詔&KR0839;諫¶
　惡之意也故次之曰調人媒氏之繼諫救何也曰既¶
　教於安常之日不能不防於鬭怒之時故調人以平¶
　成之治之於未亂也夫調人司和合之政而男女又¶
　合之本也故設媒氏掌男女之判合以次之所以立¶
　生民之始也曰司市次之何也曰民生衆則庶職備¶
　不可無交易也故設交易之處自質人至肆長皆司¶
　市之所經理也曰泉府居末何也曰此六鄉補助之¶
<pb:KR1d0016_WYG_000-26a>¶
　政也國中賒貸則用泉貨郊野賒貸則用穀粟在國¶
　則泉府主之以出於市也在野則旅師主之以出於¶
　田也皆濟民之善政也曰門關又次之何也曰門關¶
　所以譏察異言異服與貨賄之不由不物者與市官¶
　相聮故次之掌節在地官何也曰節所以通達道路¶
　門關之所譏事相聮屬也故次之而地官終矣故教¶
　者所以教其民之事也故商賈不遺焉豈後世之所¶
　謂教哉¶
<pb:KR1d0016_WYG_000-26b>¶
　春官¶
　　大宗伯　小宗伯　肆師　　鬱人　　鬯人¶
　　雞人　　司尊&KR0156;　司几筵¶
　　天府　　典瑞　　典命　　司服¶
　　典祀　　守祧　　世婦　　内宗　　外宗¶
　　冢人　　墓大夫　職喪¶
　　大司樂　樂師　　大胥　　小胥　　大師¶
　　小師　　瞽矇　　眡瞭　　典同　　磬師¶
<pb:KR1d0016_WYG_000-27a>¶
　　鐘師　　笙師　　鎛師　　韎師　　旄人¶
　　籥師　　籥章　　鞮鞻氏　典庸器　司干¶
　　太卜　　卜師　　卜人　　龜人　　菙人¶
　　占人　　簭人　　占夢　　眡祲¶
　　太祝　　小祝　　喪祝　　甸祝　　詛祝¶
　　司巫　　男巫　　女巫¶
　　太史　　小史　　馮相氏　保章氏¶
　　内史　　外史　　御史¶
<pb:KR1d0016_WYG_000-27b>¶
　　巾車　　典路　　車僕　　司常¶
　　都宗人　家宗人¶
　　　目問¶
　問曰宗伯掌邦禮何也曰王者以禮樂治天下天下¶
　有序而和則治矣故命官曰春春者所以生萬民也¶
　曰宗宗者所以為天地人神之主也曰既有三禮又¶
　有五禮何也曰三禮所以位天地五禮兼以齊民物¶
　是使幽明各得其所也其文則具於儀禮其綱紀則¶
<pb:KR1d0016_WYG_000-28a>¶
　列於宗伯是故夫禮大宗伯則掌其經小宗伯則守¶
　其灋肆師則陳其數鬱人鬯人雞人司尊彛司几筵¶
　則司其器斯禮之所由行也或曰天府居禮屬之首¶
　何也以其掌祖廟之重器神明之也典瑞典命司服¶
　次之何也曰禮莫大於分分以辨等為先等級之懸¶
　莫大於天子諸侯大夫士也典瑞則以圭璧節信而¶
　辨之典命則以車旂宫室禮儀而辨之司服則以冕¶
　弁服飾而辨之是故儀章表於上等級明於下天下¶
<pb:KR1d0016_WYG_000-28b>¶
　豈有不安其分者哉此禮官之大灋故次天府也曰¶
　典祀守祧次之何也曰既以正人尤宜事神故典祀¶
　則事外神也守祧則事内神也神人各歸其所斯禮¶
　立矣曰世婦設女官府於六宫乎曰世婦以婦人而¶
　加男爵以治内政蓋王后夫人以下之傅母也内外¶
　宗𣲖出於王族故世婦大抵皆内外宗之有齒德者¶
　為之故次之也曰與天官之世婦同乎曰天官世婦¶
　王之妃嬪也王以禮治天下后以禮治六宫故設世¶
<pb:KR1d0016_WYG_000-29a>¶
　婦女官以掌其禮以掌女宫有員有秩有女府史胥¶
　奚以掌禮也故屬禮官焉曰冢墓職喪次之何也曰¶
　禮有吉凶廟祀吉禮也喪祭凶禮也既有祀祧以典¶
　其吉又有冢墓職喪以典其凶則慎終追逺之道也¶
　或曰大司樂樂官也既掌大學之教宜屬司徒而在¶
　宗伯何也曰古人樂以養德大司樂之教國子乃成¶
　德之教樂以達三才之奥豈獨教人而已乎屬宗伯¶
　者有禮而後有樂禮自隂而統陽樂自陽而居隂禮¶
<pb:KR1d0016_WYG_000-29b>¶
　可兼樂隂宜從陽也若大師以下則專掌樂者也典¶
　同以下十二官則掌樂之器數也曰太卜次司樂何¶
　也曰卜以藏天地之奥樂以通幽明之氣氣以妙其¶
　靈神以通其故故相次焉曰太祝占卜何也曰皆神¶
　道也卜以求其靈祝以通其故卜以求未來祝以明¶
　既往故相次焉曰太史後卜祝何也曰太史總知天¶
　道人神之故者也蓋兼卜祝掌禮灋又以司天故馮¶
　相保章氏皆屬之内史掌内令外史掌外令御史掌¶
<pb:KR1d0016_WYG_000-30a>¶
　賛書皆以賛王及冢宰之治者然不外乎文書之職¶
　焉車旂又禮之辨名分所存也都家宗人掌都家之¶
　祀禮以在外故末之而禮典終矣¶
　夏官¶
　　大司馬　小司馬　軍司馬　輿司馬　行司馬¶
　　司勲　　馬質　　量人　　小子　　羊人¶
　　司爟　　掌固　　司險　　掌疆¶
　　候人　　環人　　挈壺氏　射人　　服不氏¶
<pb:KR1d0016_WYG_000-30b>¶
　　射鳥氏　羅氏　　掌畜¶
　　司士　　諸子¶
　　司右　　虎賁氏　旅賁氏　節服氏　方相氏¶
　　太僕　　小臣　　祭僕　　御僕　　隸僕¶
　　弁師　　司甲　　司兵　　司戈盾　司弓矢¶
　　膳人　　槀人¶
　　戎右　　齊右　　道右¶
　　大馭　　戎僕　　齊僕　　道僕　　田僕¶
<pb:KR1d0016_WYG_000-31a>¶
　　馭夫　　校人　　趣馬　　巫馬　　牧師¶
　　庾人　　圉人¶
　　職方氏　土方氏　懐方氏　合方氏　訓方氏¶
　　形方氏　山師　　川師　　邍師　　匡人¶
　　撢人　　都司馬　家司馬¶
　秋官¶
　　大司冦　小司冦　士師¶
　　鄉士　　遂士　　縣士　　方士　　訝士¶
<pb:KR1d0016_WYG_000-31b>¶
　　朝士　　司民　　司刑　　司刺¶
　　司約　　司盟　　職金　　司厲　　犬人¶
　　司圜　　掌囚　　掌戮　　司隸　　罪隸¶
　　蠻隸　　閩隸　　夷隸　　貉隸¶
　　布憲　　禁殺戮　禁暴氏　野廬氏¶
　　蜡氏　　雍氏　　萍氏　　司寤氏　司烜氏¶
　　條狼氏　修閭氏¶
　　冥氏　　庶氏　　穴氏　　翨氏　　柞氏¶
<pb:KR1d0016_WYG_000-32a>¶
　　薙氏　　硩蔟氏　翦氏　　赤犮氏　蟈氏¶
　　壺涿氏　庭氏¶
　　衘枚氏　伊耆氏¶
　　大行人　小行人　司儀　　行夫　　環人¶
　　象胥　　掌客　　掌訝　掌交¶
　　掌察　　掌貨賄¶
　　朝大夫　都則　　都士　　家士¶
　冬官¶
<pb:KR1d0016_WYG_000-32b>¶
　　大司空　遂人(即小/司空)遂師¶
　　遂大夫　縣正　　鄙師　　鄼長　　里宰¶
　　鄰長¶
　　旅師　　稍人　　　　　　委人　　土均¶
　　草人　　稻人　　　　　　土訓　　誦訓¶
　　山虞　　林衡　　川衡　　澤虞¶
　　迹人　　丱人　　角人　　羽人¶
　　掌葛　　掌染草　掌炭　　掌荼　　掌蜃¶
<pb:KR1d0016_WYG_000-33a>¶
　　囿人　　場人¶
　　廪人　　舍人　　倉人¶
　　司祿　　司稼¶
　　舂人　　饎人　　槀人¶
　　　三官目問¶
　問曰夏官屬政秋官屬刑何也曰夏為長物之府秋¶
　為成物之府政者正也使民物各由於正則長養而¶
　不窮矣生長不已必盛而無制使不加以肅殺之威¶
<pb:KR1d0016_WYG_000-33b>¶
　則物不能成刑者成也故物患於不長尤患於不成¶
　也此夏秋二官所以配政刑歟曰事官為冬官何也¶
　曰冬者閉藏之時藏不宻則長不盛物以長盛為極¶
　故閉之於冬所以為夏長之地也曰冬官司田野可¶
　以為閉藏之地乎曰五氣行乎地中發而生乎萬物¶
　萬物出於土而復於土三時本於冬萬物本於地此¶
　冬官所以司田野也曰夏官掌兵兵大刑也秋官又¶
　掌刑何也曰夏官掌平天下使諸侯各遵王法而莫¶
<pb:KR1d0016_WYG_000-34a>¶
　敢不一於正兵固不用也使民物各由於正刑亦可¶
　措也刑設而不犯政行而不窮則天下治矣此二官¶
　所以常相須也曰小司馬既亡矣軍司馬乃屬之首¶
　而闕其職不知所掌何事也曰治諸侯之法度必詳¶
　於小司馬軍司馬乃其攷也有振肅之道焉孔子曰¶
　禮樂征伐自天子出孟子曰天子討而不伐諸侯伐¶
　而不討此天下之大閑司馬之根本也諸侯惡害已¶
　而去籍使司馬之職存則周固不為春秋亦不為戰¶
<pb:KR1d0016_WYG_000-34b>¶
　國矣孔子生於周末悼王道之不昭懼浸淫於戰國¶
　也故作春秋以寓王灋大抵本於司馬之職掌故曰¶
　誅曰殺曰征曰伐曰盟曰㑹孰非執司馬之權以治¶
　天下諸侯乎故考春秋之所書則司馬之職掌存矣¶
　說春秋者不知本於司馬灋而曰孔子以天道而貶¶
　黜諸侯與大夫且當時周未亡也孔子陪臣以天道¶
　自任誅討時王之臣子欲閑僣亂而自為僣亂可乎¶
　況當時刑書亦備諸侯大事存於司馬小事著於刑¶
<pb:KR1d0016_WYG_000-35a>¶
　書今刑書亦亡矣孔子據司馬而討諸侯據刑書而¶
　誅大夫執成周之國灋以行文武之政刑使天理民¶
　彛不可一日泯滅於天下此作春秋之心灋也或曰¶
　小司馬既亡軍司馬為下大夫與五官同輿司馬為¶
　上士行司馬為中士與五官異何也或三司馬原無¶
　職掌但制軍之灋既定及有征伐大小司馬及三司¶
　馬將之以行故闕其職乎曰萬二千五百人為軍大¶
　國三軍軍將皆命卿各有府史胥徒則有將帥有官¶
<pb:KR1d0016_WYG_000-35b>¶
　府可知也而司馬之職乃掌平天下與兵政之本非¶
　將帥之任也輿行司馬亦各有分職如晉之公路公¶
　行品秩有定故特著之必俱有職掌而亡之矣曰五¶
　司馬既有職掌六軍又有將帥官府則兵民分矣曰¶
　考之司徒司空既有職掌而鄉遂大夫又有其職則¶
　司馬必有職掌又有預設之將帥其卒伍之灋皆同¶
　如晉作三軍趙孟將上軍欒書將下軍皆臨時命將¶
　也而兵則寓於農若有征伐則以簡稽之灋起之四¶
<pb:KR1d0016_WYG_000-36a>¶
　分當兵之數籍於司馬發其一分之强以行征伐平¶
　時皆在民伍之中非如後世兵長為兵而坐食民膏¶
　也或曰司冦之職士師為屬首遂士縣士方士在四¶
　郊都鄙其聽職也有期皆受中于士師則王畿士官¶
　固整然明也而大行人之在秋官果可以舉諸侯士¶
　官之職乎曰諸侯六典建官亦有鄉遂鄙邑其設士¶
　官皆同王畿刑罰諸侯自治之行人所掌者諸侯入¶
　貢獻功朝覲會同之品制聘問禮儀之節度皆所以¶
<pb:KR1d0016_WYG_000-36b>¶
　使之慎固封守遵王章而不敢踰越苟有愆違九伐¶
　隨之此刑之大者亦可見治國之與平天下宜繁宜¶
　要之道矣或曰冬官掌邦土其灋行於六鄉都鄙矣¶
　又設稍人一官掌丘乗之令毋乃司馬之屬乎曰稍¶
　人所以屬地官者都鄙之中兵民不分寓兵於農稍¶
　人掌之是故家出一人為正卒見於六鄉司徒主之¶
　甸出車一乗四分當兵之數司空主之若有征伐發¶
　其一分之强則屬司馬合其卒伍選將以行苟不知¶
<pb:KR1d0016_WYG_000-37a>¶
　三番簡稽之灋司徒司空司馬各有所主之兵而言¶
　三代寓兵于農之制皆罔而已曰山林川澤有虞衡¶
　皆屬司空而司市則屬司徒何也曰虞衡出財之地¶
　故屬司空司市聚財之所故屬司徒大抵六官各有¶
　比閭族黨之外之餘民以其類而分屬焉天官之有¶
　士庶子宿衛王宫之人及后宫之衆宗伯之有大司¶
　樂司馬之掌諸侯司冦之有行人與司徒之司市司¶
　空之虞衡皆周公均權之意存乎其間也豈容以意¶
<pb:KR1d0016_WYG_000-37b>¶
　見移易哉或曰夏官之有小子羊人司爟秋官之有¶
　犬人司寤司烜冬官之有舂人饎人槀人皆為祭祀¶
　而設與司徒封人五官宗伯鬯人四官同可矣而秋¶
　官自冥氏至庭氏十數官㣲細非關祭祀行禮之事¶
　也毋乃非周公之意乎曰聖人在上使昆蟲草木鳥¶
　獸無不咸若蜡氏雍氏萍氏冥氏庶氏柞氏薙氏數¶
　官有益民用存之猶可穴氏翨氏硩蔟氏翦氏赤犮¶
　氏蟈氏壺涿氏庭氏所載甚㣲末其文至淺近非聖¶
<pb:KR1d0016_WYG_000-38a>¶
　人所刪定明甚今思之致後人疑周禮者實在乎此¶
　乃戰國時擬為之以混於聖經如考工記四十三工¶
　皆擬周禮官名而作者後人欲以補周禮之闕謬矣¶
　此數官宜出之於考工記之末又恐啓人移易諸官¶
　之弊今姑存之而著其說於此云後學柯尚遷識¶
全經綱領¶
　一周禮所以名全經者豈惟六官得全六經亦由此¶
　　而全也是故分遂人以下為冬官以司徒土地之¶
<pb:KR1d0016_WYG_000-38b>¶
　　事為司空之職則六典畢備脉絡貫通三百六十¶
　　屬猶天運之自然也不謂之全經乎儀禮雖與周¶
　　禮並行然亦以出於周禮而全也何以明之司徒¶
　　曰以祀禮教敬則士祭禮也以隂禮教親則士婚¶
　　禮也士喪禮也以陽禮教讓則士冠禮也士相見¶
　　也鄉射鄉飲也家鄉之禮非司徒之書乎掌交曰¶
　　諭諸侯以九禮之親則食饗燕射邦交聘問皆邦¶
　　國禮也非司馬之書乎王朝之禮則吉凶賔軍嘉¶
<pb:KR1d0016_WYG_000-39a>¶
　　是也太史大祭祀朝覲㑹同執書讀禮而協事此¶
　　即五禮之書聮職所以行之也非宗伯之書乎據¶
　　周禮以補儀禮則經亦全矣豈惟儀禮五經皆出¶
　　於周禮也太卜掌三易之灋非易之所出乎太師¶
　　掌九德六詩之歌曰風賦比興雅頌非詩之所出¶
　　乎外史掌三皇五帝之書内史䇿命孤卿大夫太¶
　　祝作誥誓命以通上下親疎非書之所出乎春秋¶
　　則以司馬之職掌正天下諸侯之違王灋者是四¶
<pb:KR1d0016_WYG_000-39b>¶
　　經皆出於周禮者也邵子曰天之四府者時也隂¶
　　陽升降於其間矣聖人之四府者經也禮樂汚隆¶
　　於其間矣是知周禮儀禮者四經之本也命之曰¶
　　全經夫豈苟哉¶
　一周禮所以合儀禮為六經者何也禮記經解敘六¶
　　經為詩書易春秋禮樂樂無經今配禮為六何也¶
　　記曰樂由陽來禮自隂作蓋禮體雖隂而用則陽¶
　　樂體雖陽而用則隂陽能統隂故禮必兼樂周禮¶
<pb:KR1d0016_WYG_000-40a>¶
　　有大司樂屬於禮官樂之本也樂之用則在儀禮¶
　　故郊廟燕饗鄉射飲酒必用樂樂之聲雖自陽來¶
　　而用則從於禮而為隂無禮則無樂矣故樂不成¶
　　經從於二禮稱六經云¶
　一周禮三百六十屬見於小宰絲毫不可増減也先¶
　　儒以合六官所統為三百六十官故參差不齊移¶
　　易經文之原起於此今以屬首宰夫下大夫四人¶
　　倍至上士八人中士十有六人則二十八人矣加¶
<pb:KR1d0016_WYG_000-40b>¶
　　以旅下士三十有二人則六十人矣他官不稱旅¶
　　也合六官則為全經讀周禮者必先明乎此則六¶
　　官統紀斯正而無疑於㣲細諸職矣¶
　一天官固主天下之平而本職則掌天子修身齊家¶
　　之事也故小宰獨掌宫刑焉宫中設内宰以士人¶
　　為之者以出於德行道藝之選也先儒以為混男¶
　　女之别後世易之以奄宦不知春官世婦有宫卿¶
　　之設以女官而加男爵乃女傅之任也置府於六¶
<pb:KR1d0016_WYG_000-41a>¶
　　宫有女府史胥奚所以施内宰教灋其職則掌女¶
　　宫之宿戒女宫者宫刑之女男去勢而為奄女幽¶
　　閉而為奚宫中用刑男女所以通傳内外命令也¶
　　内宰雖用士人與宫卿官府分為表裏男女之别¶
　　豈不甚嚴而冢宰又總之三代有此故無女寵奄¶
　　人之禍此灋不傳天官之職不明故也¶
　一司徒比閭族黨之職乃賢者在位之選教灋之原¶
　　也六官治事之職乃鄉吏能者在職之人也故曰¶
<pb:KR1d0016_WYG_000-41b>¶
　　使民興賢出使長之使民興能入使治之賢能二¶
　　科實周禮大綱能明乎此治天下猶運之掌耳取¶
　　人不外乎賢能用人不離乎位職教人不出乎三¶
　　物司徒之大本也今六德之書滿天下六行無書¶
　　故人不尚行治不如古乃在乎此宜以古經曲禮¶
　　内則少儀三篇修成完書使天下之人先習此而¶
　　後六經又以是而制為鄉刑則人皆修行風俗淳¶
　　美而天下治矣孔子期月而可孟子齊王反手其¶
<pb:KR1d0016_WYG_000-42a>¶
　　具乃在乎此辨之已詳兹不復著¶
　一先王以禮為國宗伯掌禮所以治神人各安其所¶
　　也使不通之以司徒教灋則禮不達於天下矣司¶
　　徒曰以儀辨等則民不越又曰以度教節則民知¶
　　足蓋人之欲無限雖遞踰分限心猶未足不以禮¶
　　制閑之亂何窮已也故典命司服皆所以辨其宫¶
　　室車旗衣服禮儀使貴賤等級不相踰越則上下¶
　　有體而民志以定費用有節而財計不乏先王所¶
<pb:KR1d0016_WYG_000-42b>¶
　　以能使禮達分定而民易使者其具在此¶
　一春官五禮之書在儀禮今古經闕王朝之禮獨有¶
　　覲禮一篇其餘五禮皆可依周禮補之吉禮則郊¶
　　社宗廟也明堂大饗也藉田親蠶也先帝先師也¶
　　凶禮則大喪也荒禬弔恤也賔禮則朝覲宗遇㑹¶
　　同聘問也軍禮則大師大田大役大均也嘉禮則¶
　　婚冠飲食賔射饗燕脤膰賀慶也太史執書讀禮¶
　　協事今書既亡小宰六聮者聮合衆職以行五禮¶
<pb:KR1d0016_WYG_000-43a>¶
　　之事也若以各職中聮職取而合之使始終條貫¶
　　以補衆禮之闕雖不能畢備紀綱可具見矣愚於¶
　　儀禮家鄉邦國三部既考定集釋成書而於王朝¶
　　之吉凶賔軍嘉敬以聮職為經考諸傳記以補之¶
　　雖不能如太史所執之書明備亦以經補經非無¶
　　稽妄作者使後王制禮有所據依而先王之禮亦¶
　　可存其槩不至廢墜矣¶
　一言禮必及樂樂依乎禮者也古之樂經存于大司¶
<pb:KR1d0016_WYG_000-43b>¶
　　樂其五聲六律八音大師以下備詳其制而六列¶
　　三宫之歌奏則六代之樂咸備焉愚既取漢太史¶
　　之所傳授宋朱蔡之新書及近代明樂之著作詳¶
　　具於大司樂之中矣但樂章不傳則不可得而補¶
　　也若其樂之用則宜列於儀禮各篇之後如天神¶
　　地示人鬼之樂曰六變而天神降八變而地示出¶
　　九變而人鬼享大合樂也以和邦國諧萬民安賔¶
　　客恱逺人作動物其理皆形見於樂則未之能備¶
<pb:KR1d0016_WYG_000-44a>¶
　　但樂之本原既得其理亦可推也欲於儀禮天神¶
　　地示人鬼之禮之後各補以樂將詩經風雅頌之¶
　　中凡可用於儀禮者各以律協之文之以五聲播¶
　　之以八音列於諸禮之後以全聖人禮樂之制病¶
　　未能也聊引其端以竢髙明邃哲君子¶
　一司馬職掌宜不止此而以蒐苗獮狩入之戰國諸¶
　　侯所亂也小司馬既亡軍司馬亦有職掌今大司¶
　　馬所存只有九灋九伐九畿令賦四節而已治諸¶
<pb:KR1d0016_WYG_000-44b>¶
　　侯灋度不如是畧也若以秋官掌交考之則有九¶
　　稅之利九禮之親九牧之維九禁之難皆大司馬¶
　　之目也小司馬職掌宜以孟子班爵班祿補之又¶
　　以逸司馬簡稽之灋三番寓兵與調發之制補之¶
　　則大小司馬可知其槩矣輿行司馬則蒐苗獮狩¶
　　是也司馬之亡孟子患之今推測如此未知是否¶
　一秋官亦有刑書今皆不傳司刑曰墨罪五百劓罪¶
　　五百宫罪五百刖罪五百皆肉刑也殺罪五百孔¶
<pb:KR1d0016_WYG_000-45a>¶
　　子曰五刑之屬三千則周末刑條愈宻矣鄉又有¶
　　八刑乃以禮制刑司徒所謂以刑教中則民不虣¶
　　是也又有嘉石焉有圜土焉此皆未麗於灋者必¶
　　有其書今俱亡之矣後世除肉刑則三千之屬既¶
　　棄而不用鄉刑嘉石圜土皆無書禮刑表裏也刑¶
　　不立則人孰肯由禮存於後世者生刑大輕死刑¶
　　大重不及周官五刑之一刑罰不得其當何以懲¶
　　奸三代之不可復其至要尤在乎此可不思乎¶
<pb:KR1d0016_WYG_000-45b>¶
　一司徒司空雖在六官之中皆以親民自治其鄉遂¶
　　如小司徒職稽國中及四郊都鄙之夫家九比之¶
　　數遂人即小司空也稽人民授田野簡兵器教稼¶
　　又辨其夫家六畜車輦老幼廢疾以頒職作事其¶
　　親民之事如此其詳也諸侯六典建官亦有司徒¶
　　司空自治其民猶王畿也三代之時天子諸侯無¶
　　不親民如此後世天子獨居九重之上雖設六官¶
　　而司徒只司錢穀大府之職也司空只司百工雖¶
<pb:KR1d0016_WYG_000-46a>¶
　　有虞衡水利亦具名而已親民之官獨有州縣而¶
　　已州縣而上有郡守不親民也郡守而上有監司¶
　　不親民也監司而上有牧伯有巡察而又有六卿¶
　　制之皆不親民一羊十牧則州縣雖有愛民之實¶
　　心承奉制使日亦不足矣安能各副其望而自展¶
　　其志乎故欲求三代之治必復司徒司空二職郡¶
　　守親民然後可¶
　一府史胥徒庶人在官之役也司徒頒職有曰學藝¶
<pb:KR1d0016_WYG_000-46b>¶
　　者府史也服事者胥徒也宰夫八職曰府掌官契¶
　　以治藏史掌官書以賛治然則府史與胥徒宜有¶
　　分别府者有謀猷操守亷介之人為之官府之主¶
　　本也史者有文學精敏練達之士為之皆由於庠¶
　　序之所教養有德行道藝者各以其才之所成者¶
　　舉用焉亦試之以事之意也稱職有功則入賔興¶
　　之典孔子嘗為乘田委吏即府史之類也才藝既¶
　　成乃命以職髙者入太學下者為鄉吏治事之職¶
<pb:KR1d0016_WYG_000-47a>¶
　　胥者有才智之稱漢謂之什長掌官叙以治叙則¶
　　堂上為序次幹辦之役也不稱則復之農畆徒掌¶
　　官令以徵令堂下皂役是也漢一胥管十徒四職¶
　　既明則天下弊端絶矣後世則統謂之吏胥吏者¶
　　鄉吏能者在職之選也胥者堂上之役趨走服役¶
　　之人也合而名之非也欲復三代之治府史必庠¶
　　序之中有德行有才藝者為之賢能則入舉選之¶
　　典而命職焉胥徒則役民為之天下不治未之有¶
<pb:KR1d0016_WYG_000-47b>¶
　　也¶
　一周禮古經自惟王建國始今首題曰天官冢宰第¶
　　一地官司徒第二下四官皆然乃後人所加以為¶
　　書之標題今因之然此總名一官也則太宰之職¶
　　之前宜題曰天官上舊本無今補之其天官下與¶
　　五官皆有下則隨卷帙厚薄而別之非有定例也¶
　　故今亦因卷帙而題之不拘舊本也¶
　一周禮序官明言乃立天官乃立地官此設官也序¶
<pb:KR1d0016_WYG_000-48a>¶
　　一官之後乃明言太宰之職司徒之職此分職也¶
　　古本序官在前分職在後與六綱相應後儒解經¶
　　多析序官繫各職之首與綱不合今悉依古本正¶
　　之¶
　一周禮自漢儒訓釋至于今日不下百家其於名物¶
　　器數至詳至悉矣然皆以周禮闕冬官故大義多¶
　　舛逆不通後儒雖有新得者亦以意見移易經文¶
　　為解其名物多依古註集成亦不能辨此釋自何¶
<pb:KR1d0016_WYG_000-48b>¶
　　人始愚今有見於全經所解多出於愚見隨經文¶
　　而發明之條理脉絡固無先儒之擁遏矣但其名¶
　　物器數與非大義所關者亦不能一一出自己見¶
　　為解摘採前人與己說合㑹而成一家之言若有¶
　　要義之處方著某氏曰鄙見則以按字别之¶
　一每篇訓釋之後必作原以發明之蓋周禮之書與¶
　　他經說義理者不同字字有實事實用幽㣲廣逺¶
　　故每篇訓釋之後必作原以發明之謂之曰原者¶
<pb:KR1d0016_WYG_000-49a>¶
　　推原作經本意也猶原道原性之原其有先儒論¶
　　著暢達可采者則直書某氏曰不别作原其文繁¶
　　者節之泛及他章者纂之不純者刪之使簡明易¶
　　見云¶
　一訓釋之中有采先儒之說書曰某氏訓釋之後總¶
　　解有采先儒論著以代作原者亦書某氏曰覽者¶
　　無從考某氏為何先儒間有同姓者敬以自漢以¶
　　來先儒姓氏名字所著書目及地望總列於前使¶
<pb:KR1d0016_WYG_000-49b>¶
　　觀者欲求其人有所考證云¶
　一音釋只考古註擇其要者註於經文之下易知之¶
　　字不須音切者畧之然是經之註初亦雙行節經¶
　　註解原曰乃大書今因雙行之註經文大析及小¶
　　字難看遂併其經以成段數使觀者得全篇㫖趣¶
　　故訓釋亦大書與原曰同依正義加釋曰二字别¶
　　於原曰故名釋原云¶
　一六官正經釋原之後約全書大綱如鄉遂封建之¶
<pb:KR1d0016_WYG_000-50a>¶
　　類作為通論十篇以發聖人經世大灋之意編為¶
　　一卷以附於後矣又思古之天下亦今之天下幸¶
　　逢治教大明之時良灋美意直可繼周矣其間有¶
　　詳於古而畧於今者有詳於今而畧於古者既提¶
　　其要具於綱領矣敬取古今之制宜更改損益通¶
　　變宜民之道著為續論以附於後名曰附錄云¶
　¶
　¶
<pb:KR1d0016_WYG_000-50b>¶
　¶
　¶
　¶
　¶
　¶
　¶
　¶
　周禮全經釋原卷首¶

